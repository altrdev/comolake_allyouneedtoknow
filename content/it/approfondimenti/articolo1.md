---
date: 2020-03-14
author: Denise
authorLink: Instagram
title: Miascia - La ricetta della torta tradizionale del Lago di Como
description: Scopri come fare la Miascia, la torta tradizionale del Lago di Como
tags: [ miascia, torta del lago di como, cibo italiano, cosa mangiare sul lago di como, cosa mangiare in italia, all you need to know, como lake all you need to know ]
categories: [cibo, ricette]
blog: true
highlight: true
markup: blackfriday
translationKey: article1
---

### **Miascia: come cucinare la torta tradizionale del Lago di Como**

**INGREDIENTI**
150 g di pane raffermo
4 dl di latte
1 cucchiaio di farina 00
1 cucchiaio di farina gialla tipo fioretto (opzionale)
30 g di uvetta
1 uovo
1 mela Golden
1 pera
1 limone (scorza, opzionale)
1 grappolino di uva bianca
1 rametto di rosmarino (opzionale)
50 g di zucchero
40 g di burro
1 pizzico di sale

**DIFFICOLTA'** 1 / 5

**TEMPO** 20 min + 60 min cottura

**COTTURA** In forno preriscaldato a 180° per circa un’ora.

**PREPARAZIONE**
Spezzettate il pane grossolanamente e mettetelo a mollo con il latte tiepido. Lasciate riposare. Nel mentre mettete a mollo in acqua anche l'uvetta.
Una volta che il pane si sarà ammollato, aggiungeteci un pizzico di sale, lo zucchero, la/e farina/e, l'uovo, l'uvetta, la scorza di limone e il resto della frutta tagliata a dadini.

Tenete in considerazione che si tratta di una ricetta di recupero, quindi potete **variare gli ingredienti** a vostro piacimento, per esempio aggiungendo altra frutta secca (noci, nocciole, pinoli) o modificando le dosi della frutta fresca in base a quello che avete disponibile in casa.

Versate l'impasto in una tortiera e ricoprite la superficie con dei piccoli fiocchetti di burro e, se volete, anche con dei rametti di rosmarino.
Infornate quindi in forno preriscaldato a 180°C per circa 60 minuti.
Il risultato è una torta umida molto ricca e profumata.

